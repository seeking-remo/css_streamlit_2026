Ka 2004, morago ga dingwa di le 10 tse temokerasi, go nnile le kgatelopele e ntsi, fela go tlhokega go dira go le gontsi. Le fa re samagane le ditlamorago tsa tlhaolele, diphetogo mo nageng ya rona di tlisitse dikgwetlho tse dintšhwa.
Kwa tshimologong ya Pakasome ya Bobedi ya Kgololosego, ba le bantsi ba ne ba sa ntse ba sa akarediwe mo ikonoming ya naga le go fitlhela karolo e e lekalekanang ya maungo a kgolo. Le fa go gontsi go tokafetse fao puso e nang le taolo - jaaka ditirelo tsa loago - dilo di tsamaile ka bonya fao puso e neng e ikaegile ka dikgato tsa ba bangwe, jaaka go tlhola ditiro. Puso ka boyone e tlhoka go nonofa le go neelana ka ditirelo tse di botoka.
Ditlhopho tsa 2004 di laoletse puso go tsenya tirisong mananeo go tsweletsapele - le go potlakisa - ditlhabololo tse di siameng le go rarabolola dikgwetlho. Go goeletswa tirisanommogo ya setšhaba sotlhe, puso e beile maikaelelo a go fokotsa bohuma le botlhokatiro ka halofo ka 2014.
Jaanong, morago ga dingwaga di le 15?
Motheo o adilwe ka Pakasome ya Ntlha ya Kgololosego mme diitshimollelo tse dintšhwa go tloga ka 2004 di beile Aforika Borwa mo tseleng ya kgolo e e potlakileng. Ka fa go je lengwe, dikgwetlho di nnile teng. Tse dintšhwa di tlhageletse ka diphetogo mo nageng ya rona le mo lefatsheng le re leng karolo ya lone.
Fa re ya kwa pele, re tlhoka go ithuta dithuto tsa bogologolo.
Mo dingwageng tse di gaufi le 15 tsa kgololosego, kutlwalo ya dipholesi tsa puso e nnile efe mo go thuseng Aforika Borwa gore e nne setšhaba se se ikaegileng ka tekatekano, go se tlhaole ka lotso le bong Puso e atlegile jang mo go direng seo e rulagantseng go se dira, mme se se ka tokafala jwang?
Tseno ke dipotso tse puso e di botsang fa e dira Tshekatsheko ya Dingwaga di le Sometlhano.
Patlisiso e dirilwe ke batho ba kwa ntle ka ga puso. Dipoelo di phasaladitswe jaaka tokomane ya puisano.
Maikaelel ke go rotloetsa mongwe le ongwe go bua ka merero eno fa naga ya rona e tswelela go aga setšhaba se se ntšhwa.
Dilo di tokafetse ka tsela efe Ke dilo dife tse di sa tokafalang?
Ke pharologano efe eo baagi le batho ka nosi ba e dirileng?
Tokomane e ke tshosobanyo ya Tshekatsheko ya Dingwaga di le Sometlhano tsa puso. Pegelo ka botlalo e mo webosaeteng ya Aforika Borwa (www.gov.za).
Go tloga ka 2004, tsepamo e nnile mo go tiiseng temokerasi le go tokafatsa tiragatso ya puso.
badiredi ba tlhabololo ya baagi - go katisitswe ba feta 3 000.
boeteledipele jwa setso seabe mo thulaganyong ya rona ya temokerasi.
neela baagi phitlhelelo ya tshedimosetso e bontsi jwa yone bo tshotsweng ke puso.
Batho Pele "Batho Pele" e le molawana kaelo mo Bodireding Pusong.
go setšhaba sotlhe.